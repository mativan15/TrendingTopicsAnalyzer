W﻿etin dey di manifesto of Nigeria presidential candidates for di 2023 elections?
bbc.com
news
2022-10-21 16:44:06

one hour wey don passWia dis foto come from, Twitter/@officialABAT @YeleSoworeA﻿s Nigeria 2023 presidential election don dey draw near, candidates of different political parties don begin dey unveil dia manifestos.Manifesto na public declaration of policy and aims, wey political candidates dey issue before any election.Dis tori go outline di manifesto of some of di candidates wey dey run for di Nigeria 2023 presidential elections.B﻿ola Ahmed Tinubu, APC manifestoWia dis foto come from, @officialABATPresidential candidate of di ruling party, All Progressives Congress (APC), Asiwaju Bola Ahmed Tinubu tag im manifesto, "Renewed Hope 2023 - Action Plan for a Better Nigeria" - e contain plenti areas of focus wey be National Security, Economy, Power, Agriculture, Healthcare and oda aspects.
